Ajoneuvoakut (lyijy)

Useat akut sisältävät vaarallisia aineita. Tuo akut oikeaan keräykseen! Talteen saatujen akkujen materiaalit kierrätetään uusien tuotteiden raaka-aineeksi tai hyödynnetään energiana.

ReCyclerissä esitetyt vastaanottopisteet on tarkoitettu kotitalouksien jätteille.

Lajitteluohje:

Noudata aina alueellisia ja keräyspistekohtaisia ohjeita! Tässä esitetyt lajitteluohjeet ovat yleisluonteisia ja vallitsevan käytännön mukaisia.

KYLLÄ:
- ajoneuvoakut
- henkilö-, paketti- ja kuorma-autojen akut
- mopojen ja moottoripyörien akut
- kolmi- ja nelipyörien sekä kevyiden nelipyörien akut
- traktorin, moottorityökoneen ja maastoajoneuvon akut
- auton alustalle rakennettujen työkoneiden akut
- hinattavien laitteiden ja moottorittomien ajoneuvojen akut
- perävaunujen akut
- matkailuautojen akut, museoajoneuvojen akut, huoltoautojen akut
- varatievalojen akut, varavoima-akut
- trukkien akut
- siivouskoneiden akut
- veneakut

EI:
- kannettavia akkuja ja paristoja → paristojen keräykseen
- litiumakut

Akut voi myös usein palauttaa samaan liikkeeseen, mistä ne on ostettu, tai saman alan liikkeeseen. Akut kuljetetaan keräyspisteistä käsittelylaitoksille.

Käsittelylaitoksessa akut puretaan hyödynnettäviksi materiaaleiksi.

Lyijystä saadaan lähes 100 prosenttia hyödynnettyä, ja sitä käytetään mm. uusien akkujen valmistuksessa. Muovi kierrätetään akkukoteloiden materiaaliksi. Osa komponenteista voidaan hyödyntää energiana jätevoimalaitoksissa.

Lyijyakut tunnistaa akussa olevasta Pb-merkinnästä. Lyijyhappoakun keskeinen komponentti on lyijy, joka on raskasmetalli. Käytetyn akun jättäminen luontoon vahingoittaa ympäristöä.

Mikäli sinulla on ajoneuvoakku, valitse ReCycler-palvelussa "Ajoneuvoakut (lyijy)" ja näytä kierrätyspisteet.
